---
title: "Et dashbord gir deg full oversikt"
---
Et dashbord, eller instrumentbord, kan bli et av de viktigste verktøyene du har, bare det inneholder riktig informasjon. Her bør all den viktigste dataen i virksomheten være i en visualisert og interaktiv form, slik at dashbordet kan besvare alle vanlige spørsmål som dukker opp i virksomheten din.

Før vi lager et dashbord, foretrekker vi å bli kjent med dataene som virksomheten har tilgang til og som virksomheten selv produserer. Medlemssystemer, salgsverktøy, nettside, nyhetsbrev og sosiale medier er typiske steder hvor vi finner data som kan bli verdifullt når de settes i system. Et mer avansert dashbord kan også inkludere eksterne data som kobles på. 

Den store fordelen med et dashbord sammenlignet med Excel-dokumenter og ukentlige utsendinger av grafer, er at dashbordet er fleksibelt og interaktivt. Dersom du har et medlemssystem, kan du for eksempel velge å se hvor mange nye kvinnelige medlemmer mellom 20 og 25 år du fikk denne uken, eller hvor mange av disse som leste det forrige nyhetsbrevet du sendte ut. 

Etter at de viktigste grunnleggende dataene er på plass, kan vi utvide dashbordet ditt til å gjøre mer avanserte oppgaver. Vi kan for eksempel liste opp og telle artiklene som har blitt publisert i virksomheten etter hva de handler om ved hjelp av naturlig språkprosessering, slik at dashbordet ditt viser deg hvilke type saker som blir lest – og hvilke av dem dine kvinnelige medlemmer mellom 20 og 25 år foretrakk å lese, hvis dataene er tilstrekkelige.

Det finnes mange ulike leverandører av dashbordløsninger, der de mest kjente kanskje er Power BI og Tableau. Vi tilbyr et skreddersydd dashbord basert på åpen kildekode. Denne bygger vi inn i vår egen webapp. Vi setter opp datauttrekk fra dine systemer mot en database, og vi prosesserer og visualiserer dataene ved å programmere for hånd. Dette gir en langt mer fleksibel løsning. En ekstra fordel er at det ikke følger med en månedlig kostnad per bruker for å bruke løsningen, slik at alle ansatte kan meske seg med informasjonen direkte. 

Vil du vite mer? Se eksempler på eksempeldashbord vi har laget, les mer om … ett eller annet … eller ta kontakt for å få avtale et møte.
